---
ID: 451
post_title: >
  Astroloji ve Burçların Yıkıcı
  Etkisi ve Zararları
author: farukcan
post_date: 2016-02-05 15:26:34
post_excerpt: ""
layout: post
permalink: >
  http://farukcan.net/genel/2016/02/astroloji-ve-burclarin-yikici-etkisi-ve-zararlari/
published: true
---
Astroloji gök cisimlerinin insan kişiliği etkilediğine dair bir inançtır. Burçlarda 12 adet olan, Dünyanın güneş yörüngesindeki takım yıldızların isimleridir. Bu inanışa göre doğduğunuz zaman dünya hangi takım yıldıza yakınsa o yıldızlara göre bir kişilik sahibi oluyorsunuz. Mesela 27 ağustosta doğan ben başak yıldız kümesine yakındım. Hala onun etkisi altındayım (!)

Astronomi bilen birine göre buradaki ilk saçmalık 12 burcun olmasıdır. Yörüngemiz üzerinde 13 tane takım yıldızı vardır. Fakat nedense 1 tanesini görmezden geliyorlar ?

Elbette yıldızların bizim üzerimizde etkisi vardır, bize en yakın yıldız olan Güneş, dünyaya hayat verir. Dünyanın dönüş çizgisinde bulunan kuzey yıldızları yön bulmamıza yarar.

Fakat bize en yakın yıldız olan Güneşin ışığı bile 1 milyon yıl önce üretilip, 8 dakika da bize ulaşıyorsa, 1 milyar ışık yılı uzaklıktaki, -belki ölmüş -yıldızların hayaletinin bizim kişiliğimize etki etmesi ne kadar mantıklıdır?

<strong>Astroloji inanışı ,tamamen bilimden uzaktır, sahte-bilim ve batıl inançtır.</strong>

Bu batıl inancın bu kadar yaygın olmasının sebebini psikoloji bilimi <strong>Forer/Barnum etkisi</strong> ile açıklar. İnsanların çoğu maalesef kendi kişiliklerini bilmiyor , fakat kendini tanımlama ihtiyacı duyuyor. Bu etkiyi hayatımdan bir anı ile açıklayayım ;

<em>Daha ilkokuldayken, gazeteler sayesinde astroloji ile karşılaşmıştım. O zaman neyin doğru/yanlış olduğunu pek bilmediğim için bana mantıklı gelmişti. Arkadaşlarımdan Ağustos ayında doğan birini Aslan burcu olduğunu öğrenmiştim. O heves ile aslan burcunu okudum ; </em>

<em>"Lider, hırslı, hevesli vb.. vb.." </em>

<i>Allah Allah, doğru aynı beni tarif ediyor havasına kapıldım. Bazı özelliklerin bana ait olmadığını anlasam da 'Belkide öyleyimdir" diye geçiştirdim.</i>

<em>Yaklaşık bir ay sonra öğrendim ki, 22 ağustostan sonra doğanlar (yani ben) Başak burcuna dahil oluyormuşum. Başladım bu seferde başak burcunu okumaya ;</em>

<em>"Akıllı, dikkatli, titiz vb.. vb.."</em>

<em>Nedense bu sefer daha çok ikna oldum, ve aynı ben havasına kapıldım. Fakat kafama dank etti ve düşündüm. "Aslan burcundan da aynı algıya kapılmıştın ..?"</em>

Emin olun ki burçlar gerçek değildir. İnsan algısının bir oyunudur. Bu batıl inanca inanmanın çok büyük zararları vardır.

<strong>Burçların zararları</strong>
<ul>
	<li><span style="text-decoration: underline;">Kişi burcun bütün özelliklere sahip olmasa bile, kendini o burcun özelliklerine kendini şartlar ve kişiliğini o burcun kalıplarına oturtur. </span>(Örnek; Benim çok kaba bir arkadaşım vardı. Bir gün çok şaşırtıcı bir şekilde nazik davrandığını gördüm ve dedim ki "Ahmet, sen çok nazik bir insansın". Ondan sonra Ahmet, bir anda dünyanın en nazik insanı oldu. İnsanlar kendini tanımaması sebebiyle, kendini kalıplara sokmaya çalışır.)</li>
	<li><span style="text-decoration: underline;">İnsanlara karşı ön yargı besletmek. </span>(Örnek: X kişisi, Y kişisinin burcunu öğrenir ve Y kişisine o burcun özelliklere göre davranır. Bu ön yargı ileride çok büyük çatışmalara sebep olur.)</li>
	<li><span style="text-decoration: underline;">Ayrımcılık ve Düşmanlık.</span> (Eğer burçlarla ilgilendiyseniz, her burcun ,Dost burcu ve Düşman burcu vardır. Bundan dolayı çok iyi anlaşabilecek iki insan, burçlar yüzünden birbirinden uzak durabilir.)</li>
	<li><span style="text-decoration: underline;">İnsan ve dünya merkezli evren safsatası.  </span>(Astroloji inancı, çıktığı devirdeki "dünya evrenin merkezidir ve her şey insan içindir" safsatasının ürünüdür. Dünya maalesef evrenin merkezinde değil, kenar mahallelerden birindedir. Evrenin çoğu (%99.9999999 u) insan için gereksizdir.)</li>
</ul>