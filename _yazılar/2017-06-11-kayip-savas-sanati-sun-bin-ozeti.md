---
ID: 605
post_title: 'Kayıp Savaş Sanatı &#8211; SUN BIN Özeti'
author: farukcan
post_date: 2017-06-11 20:27:58
post_excerpt: ""
layout: post
permalink: >
  http://farukcan.net/kitap-elestirisi/2017/06/kayip-savas-sanati-sun-bin-ozeti/
published: true
dsq_thread_id:
  - "5900981565"
---
Sun Bin, antik çinde yaşayan bir stratejisttir. Sun Tzu ile akraba oldukları düşünülmektedir. 20yy'dan önce Sun Tzu ile aynı kişi olduğu düşünülmekteydi. Çünkü eserleri henüz bulunamamıştı. 20yy'da "Kayıp Savaş Sanatı" bulundu. Ancak yazdığını kitabın ancak bir kısmı bize ulaşabilmiştir.
<h1>Problemler üzerine</h1>
<blockquote>Karmaşık bir yumağı çözmek isteyen ipleri düşüncesizce çekiştirmemelidir.</blockquote>
Bir problem olduğunda, en iyisi ona bulaşmamaktır ve düşünüp en uygun imkanı ve zamanı yakaladığımızda onu ince ince çözmemiz gerekir.

Bütün problemler İskenderin Gordion düğümü gibi değildir. Mutlak çözümü yoktur. Dolayısıyla, düğümü parçalayacak kılıcımız yoksa,onu ince ve karmaşık işçilikle  çözebiliriz.

Yazılım geliştirirken, öncesinde ince ince plan yapmamız gerekir, çünkü plansız başlanıp devam ettirdiğimiz bir süreç, sona gelindiğinde istenen sonucu vermez. Gözden kaçırdığımız çok şey olduğunu farkeder ve herşeye baştan başlamamız gerektiğini farkederiz. Dolayısıyla emeğimiz de boşa gitmiş olur.
<h1>Zhao'yu kurtarmak için Wei'i kuşatmak</h1>
<blockquote>Zhao, Sun Bin'in müttefiğinin bir şehriydi. Wei ise , Zhaoya saldıran düşmanın şehridir. Sun Bin, Zhaodaki kuşatmayı kırmak yerine, bütün gücüyle Wei'e saldırır. Wei de yaşlılar ve sakatların dışında ufak bir ordu olduğu için kolaylıkla ele geçirir. Bunu duyan düşman çılgına dönerek, kuşatmarı bırakıp, Wei'e geri döner. Fakat kuşatmadan yeni çıkmış , morali bozulmuş ve dönerken yorulmuş düşman, Weideki ordu tarafından kolaylıkla bozguna uğrar.</blockquote>
<b>Dövüş sanatı</b>: Size tekme atan bir düşman, dengesinden taviz verir ve diğer bacağını savunmasız bırakır. O tekmeyi karşılamak yerine , düşmanınızın diğer bacağına vurmak daha mantıklıdır.

<strong>Felsefe</strong> : Saldıran, saldırmak için gücü bir yerde toplamalıdır. Gücün bir yerde toplanması, diğer yerlerdeki gücü azaltır. Güçlü olduğunu hisseden saldırgan, zayıf yerinden vurulduğunda gücünü sorgular ve moralini kaybeder. Zayıf yerini koruma çabası, ön görülebilir olduğu içinde, stratejik olarak kaybeder.

<strong>Strateji</strong> : Rakip size saldırıyorsa ya bunu geri püskürtürsünüz ya da ona saldırırsınız. Savunma bekleyen rakibe, saldırı yapmak onun kafasını karıştırır. Bir an da saldıran iken, savunan olur.

<strong>Retorik</strong> : Biriyle tartışırken, kendinin zayıf olduğu konuyu değiştirip, karşı tarafın zayıf olduğu konu üzerinden tartışmayı sürdürürsen, karşı taraf yetersiz kalacaktır. Kendini savunma ihtiyacı hissedeceği için, az öncesinde üstün tarafın kendi olduğunu unutacaktır. Zihninin odağı değişecektir.

<strong>Siber Güvenlik</strong> : Bazı DOS saldırısı koruma sistemleri, saldıra yapan bilgisayarların bufferlarını hedef alıp, onları hafızasını doldurarak , saldırı yapamaz hale getirmektedir.
<h1> İlk adım</h1>
<blockquote>Savaş istenmez, zafer arzulanmaz. Harekete geçmek için ilk adım, zafer için gerekli koşullar var olduğunda atılmalıdır.</blockquote>
Bir düşmana, savaşmayı istediğin için saldıramazsın. Haklı sebebin (<strong> Casus Belli</strong> ) yoksa, ne halkın ne de ordunun desteği yeterli olur. Haklı olan düşman, sayıca az da olsa daha güçlüdür. Saldırıdan önce bakılacak ikinci şey de, <strong>savaşın kazanılabilirliği</strong>dir. Öyle ki düşmandan en az iki kat güçlü olunmadığında savaş risklidir.
<h1>Savaş ancak savaşla engellenir</h1>
<blockquote>Beş imparatorun erdemi, üç kralın yeteneği karşısında zayıf düşenlerin savaşı insanlığı ve adaleti yayarak yasaklayacağım dedikleri söylenir. Bu yöntemi bir çok kral denedi ama başaramadı. Savaş ancak savaş ile engellenir.</blockquote>
Yaklaşan bir savaş engellenemez, engelleme çabaları sadece bunu erteler ve daha beklenmedik bir savaşa neden olur. Onun için bir savaşı engellenmenin yolu savaştır. Ertelemek, tembellik ve kaçmak zafer kazandırmaz. Düşmana avantaj sağlar.
<h1>Ordunun boyutuna göre durumlar</h1>
<ul>
	<li>Ordumuz fazlaysa, fishing yapılır. (yem atılır, düşman kontrollü olarak yönlendirilir.)</li>
	<li>Ordumuz azsa, beklenir ve asıl güç gizlenerek tuzak kurulur. (Gizlenilir, zayıf olduğumuz ve saldırma cesaretimiz olmadığı ima edilir. Ancak asıl güç ile düşman parçalara ayrılarak yok edilir.)</li>
	<li>Ordular eşitse, yukarıda ki iki teknik aynı anda uygulanır. ( Yem at,  yemi yuttur. Eş zamanlı olarak asıl güçle saldır. )</li>
</ul>
<h1>Dar geçitler ve engeller</h1>
Bunlar her çağda her savaşta etkili silah olmuştur, düşmanı yenmez ancak düşmanın tam gücünün kullanamamasını sağlar.
<h1>Kaçışı olmayan düşman</h1>
<blockquote>Çıkış yolu kalmamış düşmanın, hala çıkış yolu olduğuna  ve beklemesi gerektiğine inandırılması gerekir.</blockquote>
Yoksa düşman savaşmaktan başka çaresi olmadığını anlar ardından büyük cesaret ve fedakarlıkla savaşır.