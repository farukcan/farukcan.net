---
ID: 380
post_title: 'Arayışlar Kitabı &#8211; Hakikate Giden Yol &#8211; El-munkizü mineddalal'
author: farukcan
post_date: 2015-10-08 23:37:12
post_excerpt: ""
layout: post
permalink: >
  http://farukcan.net/mantik/2015/10/arayislar-kitabi-hakikate-giden-yol-el-munkizu-mineddalal/
published: true
dsq_thread_id:
  - "4207209274"
dsq_needs_sync:
  - "1"
---
Çeşitli yayın evlerinden, farklı isimlerde yayınlanan Gazalinin , El-munkiz adlı kitabının Doç.dr.Osman Gürman tarafından tercümesini okumuş bulunmaktayım.
<h1>Özet</h1>
<em>Kitap, 80 sayfa küçük bir şey aslında özetlemeye gerek yoktur. Kitaba Gazalinin bütün düşüncelerinin özeti olarak bakıp, okumanızı tavsiye ederim. Buna rağmen özetin özeti şeklinde , gözüme çarpan yerleri yazacağım.</em>
<ul>
	<li>Bir ilim dalının, doğru geliştiğine karar vermek veya bozukluk olduğunu iddaa etmek için , onu tamamen öğrenip ,o dalda yetkinliğe sahip olmak gerekir. Bir disiplini anlamadan reddetmek, karanlığa taş atmak gibidir . (Gazali burada felsefeyi kastedip, felsefeyi tamamen öğrendikten sonra , felsefenin yanlış tarafları olduğunu keşfettiğini söylüyor. Burada felsefinin bir kısmını kastettiğine dikkat etmeniz gerekir. ) [S 22]</li>
	<li>Gazali filozofları, bir <strong>ilaha karşı tutumuna göre 3'e ayırır</strong> : <strong>Dehri</strong>(ateist),fizikçiler/<strong>doğacılar</strong>(teist materyalistler),<strong>metafizikçiler</strong>(ilahiyatçılar) . Bunlarının ilk ikisi sofist, erken dönem filozoflarıdır. Metafizikçiler ise Sokrat,Eflatun ve kısmen Aristodur. [S 23]</li>
	<li><span style="line-height: 1.6471;">Gazali <strong>felsefeyi 6 konuya ayırır.</strong> <em>Matematik, Mantık, Fizik, Metafizik(Teoloji), Siyaset, Ahlak</em> . Eleştirileri metafizik konusuna yöneliktir. [ S 26 ]</span></li>
	<li>Matematiğin, kesin bilgilere dayalı olduğunu ve dini doğrulama veya dinle çelişme bakımından din bilimleriyle alakası olmadığını söyler.</li>
	<li>Matematikle ilgilenenlerin şöyle bir riski vardır; matematiğin kesinliğini gören bir kişi , felsefenin metafizik konusunda kesinlik içerdiğine inanabilir. Bu hataya düşen kişi , bazı filozofların veya bilim adamlarının metafizik görüşlerine, kesin bilgiymiş gibi inanarak, dini reddedebilir. Bu kişiye <strong>metafizik konusunun teorik olduğu</strong> anlatıldığında, tuttuğu filozofa hayranlık beslediği için bunu kabul etmeye yanaşmaz. Çünkü ya yeni bilgiler öğrenmeye üşengeçlik gösterir ya da arzularına kapılmış olduğu için kendini akıllı görür. [S 26 27]</li>
	<li>Matematiğin ikinci / fiziğin ilk riski, <strong>cahil din adamlarının</strong>,kendi aklıyla uyuşmadığı için matematiğin/fiziğin bir kısmının <strong>reddetmesidir</strong>. İnsanlar doğal olarak, matematikçilerin haklı olduğunu görüp, dini reddetmesi muhtemeldir. [ S 28 ]</li>
	<li>Gazali , (bazı) fizikçilerin "<em>Evrenin Allahtan bağımsız olup, Allah tarafından yönlendirilemeyeceği</em>" görüşüne karşı çıkar.</li>
	<li>Birçok filozofun "<em>Evren yaratılmamıştır, hep vardı ve hep var olacak.</em>" görüşüne karşı çıkar. [Bu görüş, artık modern bilim tarafından da pek kabul görmemektir. (bknz: Big Bang Teorisi, Evrenin soğuması)]</li>
	<li>Aristonun "<em>Bedenler yeniden dirilmez, karşılık görecek olan sadece ruhtur. Bu ceza sadece ruhanidir</em>." görüşüne karşı çıkar. Aristonun yeniden dirilme görüşü doğrudur. Fakat bedenin dirilmeyeceği görüşü islama zıttır.</li>
	<li>Bazı filozofların "Allah sadece genel şeyleri bilir, ince ayrıntıları bilemez" görüşüne de karşı çıkar. (bknz : sebe 3)</li>
	<li>Doğruyu kişisine göre tanıma! Önce doğruyu tanı ki doğru olanı da tanıyabilesin. (Hz.Ali). <em>Akıllı kimse, doğru söyleyeni ister yanlış yolda olsun, ister doğru yolda, kabul eder</em>. [S 34]</li>
	<li><strong>Mantık Bilimini bilmeyen bir kişi <span style="text-decoration: underline;">felsefeyle kesinlikle uğraşmamalıdır.</span> </strong>[Benim görüşüm; Mantıklı olmakla, mantık bilimini bilmek aynı şey değildir. En mantıksız insan bile mantıklı olduğunu düşünebilir] <em>Çünkü deniz kıyısında yüzme bilmeyenler, denizden uzak tutulur, usta yüzücüler değil. Yılana dokunmaktan, çocuklar uzak tutulur, işini bilen afsuncu değil. [S 34]</em></li>
</ul>